# Toistorakenteet

## Tehtävä 1

Tee ohjelma, joka kysyy käyttäjältä kuinka monta kokonaislukua luodaan. Lisää taulukkoon (array) luvut niin että alkion<sup>1</sup> arvo on alkion<sup>1</sup> indeksi kertaa 5. Tulosta taulukon sisältö konsoliin.

*1 Korvaa sana alkio sanalla luku*

## Tehtävä 2

Vaihe 1. Toteuta ohjelma, joka kirjoittaa numerot 1-10 jokaisen omalle rivilleen. Käytä toteutuksessa for silmukkaa.

Vaihe 2. Toteuta ohjelma niin, että se kysyy aloituslukua käyttäjältä ja tulostaa sen ja seuraavat 9 lukua omille riveilleen.


## Tehtävä 3

Tee ohjelma, joka pyytää ja lukee viisi kokonaislukua näppäimistöltä, kirjoittaa ne listaan (list), lopuksi laskee niiden keskiarvon ja tulostaa sen näytölle. Käytä keskiarvon laskennassa foreach-lausetta.


## Tehtävä 4

Tee ohjelma, jossa määrittelet muuttujan arvonta ja alustat sen kokonaisluvulla 45. Ohjelman pitää pyytää ja lukea luku näppäimistöltä ja verrata sitä muuttujan arvonta arvoon. Jos käyttäjän syöttämä luku on yhtäsuuri kuin arvonta, ohjelman pitää tulostaa "Onneksi olkoon, sama luku!" ja lopettaa. Muussa tapauksessa ohjelman pitää jatkaa luvun pyytämistä kunnes kierrosten määrä on 5, jolloin tulostetaan "Kierroksia 5, lopetetaan ohjelma."

## Tehtävä 5

Tee ohjelma, joka pyytää ja lukee kokonaislukuja näppäimistöltä, laskee ne yhteen ja näyttää niiden reaaliaikaisen summan samalla, kun se pyytää seuraavaa lukua.
Ohjelman pitää jatkaa näin niin kauan kuin lukujen yhteissumma on korkeintaan 100. Jos lukujen yhteissumma ylittää 100, ohjelman tulee ilmoittaa,
että raja on saavutettu ja se lopettaa toiminnan.



